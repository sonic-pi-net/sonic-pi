1 Benvenuto in Sonic Pi

# Benvenuto :-)

Benvenuto in Sonic Pi. Probabilmente non vedi l'ora di cominciare a fare strani suoni almeno quanto io sono impaziente di mostrarti come si fa. Sarà un viaggio veramente *divertente* nel quale imparerai tutto su musica, sintesi, programmazione, composizione, performance e altro.

Un momento, non mi sono nemmeno presentato! Sono [Sam Aaron](http://twitter.com/samaaron) - il tipo che ha realizzato Sonic Pi. Mi puoi trovare su Twitter [@samaaron](http://twitter.com/samaaron) e mi farà molto piacere conoscerti. Magari ti interessa sapere qualcosa di più anche delle mie [Live Coding Performances](http://facebook.com/livecodersamaaron) dove scrivo codice dal vivo con Sonic PI davanti al pubblico.

Se hai qualche suggerimento o idea per migliorare Sonic PI, mi raccomando, fammela sapere: il tuo feedback è un aiuto importante. Non si può mai sapere, la tua idea potrebbe essere la prossima "big feature"! 

Questo tutorial è suddiviso in sezioni raggruppate in categorie. Anche se l'ho pensato per un apprendimento facile e progressivo dall'inizio alla fine, sentiti libero di passare da un argomento all'altro senza seguire necessariamente l'ordine del tutorial. Se pensi che manchi qualcosa, fammelo sapere e io prenderò in considerazione il tuo suggerimento per una prossima versione.

Infine, guardare gli altri che fanno live code è un ottimo sistema per imparare. Mi trovi spesso su [livecoding.tv/samaaron](http://livecoding.tv/samaaron) quindi lasciami un messaggio e fammi tante domande :-)

Ok, possiamo cominciare...
